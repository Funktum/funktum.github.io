---
layout: post
published: true
title: Miksi polkujuoksu on tehokasta?
---
![forest-1836654_1920.jpg]({{site.baseurl}}/media/forest-1836654_1920.jpg)


Lenkkeily on hyvä ja tehokas treenimenetelmä. Varsinkin metsäpolulla lenkkeily. Poikkea normaalilta lenkkipolultasi 
metsäpolulle ja hyödy enemmän! Metsässä juokseminen on hauskaa ja kunnon kohottamisen lisäksi, se myös eheyttää mieltäsi. 
Tässä vasta pari syytä miksi polkujuoksu on tehokasta.

#### Miten polkujuoksu edistää minua enemmän, kun normaali asfalttilenkki?


Asfaltilla juoksu edistää kyllä kuntoasi mutta polkujuoksuun verrattuna se on yksitoikkoista löntystelyä. 
Asfaltti on kova ja tasainen. Kova alusta kuluttaa niveliä eikä rasita kehoa kovin monipuolisesti. Metsäpolku on taas täynnä 
juuria, kiviä ja polun pohja koostuu usein neulasista. Polku on pääsääntöisesti pehmeämpi ja haastaa epätasaisuutensa takia 
jatkuvasti koordinaatiota, nilkkojen, polvien ja lantion tukilihaksia, keskivartaloa unohtamatta. Tämä tarkoittaa siis sitä,
että ärsykkeet asfalttijuoksuun verrattuna on ihan eri tasoa. Metsässä juostessa kehoon kohdistuvien ärsykkeiden takia, kroppa 
joutuu sopeutumaan jatkuvasti muuttuvaan rasitukseen. Tämä tuottaa vahvempia nilkkoja, tukevampia polvia ja parempaa
lantion- ja keskivartalonhallintaa. Loukkaantumisen riski on aina olemassa, joten valitse sopivan haastava metsäpolku!


#### Metsässä mieli lepää

Metsäpolkua juostessasi huomaat pääseväsi nopeasti flow tilaan. Tämä johtuu siitä, että joudut 
keskittymään jokaiseen askeleeseen ihan eri tavalla verrattuna siihen, että juoksisit tasaisella alustalla.
Metsässä ei myöskään ole liikenteen melua tai muita ihmisiä (ainakaan paljon). Tämä auttaa päätä rauhoittumaan.
Metsässä olo laskee verenpainetta, lievittää masennusta, parantaa vastustuskykyä ja vähentää stressiä. 


#### Miten aloitan?

Alussa kannattaa valita reitit etukäteen. Voit aloittaa harrastuksen kävelyn muodossa ja pikkuhiljaa siirtyä juoksemaan.
Kun juokseminen alkaa tutulla polulla sujumaan, voit hakea uusia haasteita vaativammasta maastosta. Kengät kannattaa myös 
valita tason ja terveyden tilan mukaan. Jos olet aloittelija tai nilkat ovat heikot, kannattaa valita hieman tukevammat 
maastojuoksukengät. Jos olet kokeneempi ja nilkat ovat kunnossa, voit siirtyä kenkiin jotka antavat vähemmän tukea, jolloin 
nilkka joutuu tekemään enemmän työtä. Muista kuitenkin kenkien vaihdon jälkeen aloittaa rauhallisesti ja lisätä treenimäärää 
hiljalleen. Anna nilkan sopeutua uuteen rasitukseen. Kun sopivat kengät on valittu ja lenkkipolku on tiedossa, ei muuta kun 
juoksemaan!
