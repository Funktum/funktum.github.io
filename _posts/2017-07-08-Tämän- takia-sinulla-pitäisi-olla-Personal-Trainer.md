---
layout: post
published: true
title: Tämän takia sinulla pitäisi olla Personal Trainer
---


![(Pt4) .jpg]({{site.baseurl}}/media/(Pt4) .jpg)



Oletko ajatellut Personal Trainerin kanssa työskentelyä? Ehkä et ole vielä aloittanut yhteistyötä koska olet epävarma siitä,
miten Personal Trainer voi auttaa? Tai ehkä et halua koska pelkäät että PT laittaa sinut tekemään liian haastavia liikkeitä? 
Ei kannata huolestua. Personal Trainer tekee henkilön tason mukaisen ohjelman, jossa on sopivan haastavia liikkeitä. 
Ei tarvitse myöskään pelätä, että heti joutuisit muuttamaan kaikkia tapojasi. Kaikkien tapojen muuttaminen kerralla on 
muutenkin väärä tapa. Näin hyödyt Personal Trainerista:


#### 1.	Tavoitteet

Personal Trainer muistuttaa sinua tavoitteistasi. Tavoitteiden saavuttaminen saattaa kestää kauan ja riski sortua kyllästymisen
myötä, on suuri. Personal Trainer auttaa menemään määrätietoisesti eteenpäin kohti tavoitetta, hän tuo myös vaihtelua treeniin
joka lisää mielekkyyttä ja takaa kehittymistä pitkällä aikavälillä. 


#### 2.	Pitää huolta pitkäjänteisyydestä

Monet tavoitteet saavutetaan pikkuhiljaa, pitkäaikaisen työn tuloksena. Varsinkin jos kyseessä on suurempi elämäntapamuutos.
Personal Trainer auttaa jaksamaan ja huolehtii treenin jatkuvuudesta. Jatkuvuus on kaikista tärkeintä. Kuulutko niihin joilla
lipsahduksen jälkeen treeni repsahtaa? Jos treenit jää kahtena viikkona väliin, lähdetkö kolmantena viikkona taas jatkamaan? 
Usein lipsahdus johtaa repsahdukseen eli treenin loppumiseen. Tämän vältät helposti Personal Trainerin avulla. 


#### 3.	Korkeampi kynnys jättää treenit väliin

Tulet kotiin työpäivän jälkeen ja kalenterissasi lukee isolla KUNTOSALI. Ehdit kuitenkin istahtaa hetkeksi sohvalle 
ja laitat television päälle. Sohvassa istuessa iskee väsymys ja ajattelet että: ”no, menen huomenna treenaamaan”. 
Jos sinulla on sovittu tapaaminen Personal Trainerin kanssa, et jää kotiin istumaan sohvalle vaan sen takia, että alkoi hieman
väsyttää. Kynnys peruuttaa ennalta sovittu tapaaminen on paljon korkeampi. 


#### 4.	Tekniikat haltuun

Monet aloittelijat eivät uskalla pois juoksumatolta tai laitteista. Pelottavan näköiset vapaat painot, renkaat ja taljat eivät
tule kuuloonkaan. Pelko siitä, että nolaa tai loukkaa itsensä estää toiminnalliselle alueelle menemisen. 
Tähän vaivaan saat PT:ltä apua. Personal Trainer tarkistaa ja valvoo tekniikkaasi. Oppiminen on erittäin tehokasta silloin, 
kun saat välittömästi palautetta tekemisistäsi. Kun treenaa itsekseen on hankala hahmottaa kehon asentoa, varsinkin jos tekee
uudentyyppisiä liikkeitä. Peili on hyvä apuväline. Peilistä et kuitenkaan näe kaikkea. Esimerkiksi pään kääntäminen sivulle, 
varsinkin frontaalitason liikkeissä, ei ole hyvä idea. Personal Trainerin kanssa voit keskittyä täysin tekemiseen samalla kun 
saat neuvoja. 


#### 5.	Oppiminen

Personal Trainerin kanssa työskennellessä oppii paljon treenaamisesta ja hyvinvoinnista. Varsinkin pitkien treenisuhteiden 
aikana ehtii oppimaan paljon. Opit tuntemaan kuinka oma kehosi toimii ja miten yleisesti kannattaa lähestyä treenaamista ja 
hyvinvointia kokonaisvaltaisesta näkökulmasta. 




Personal Trainereita on monenlaisia. Kaikilla on omat filosofiat ja menetelmät. Kannattaa tutustua Traineriin huolella ja 
varmistaa että olette Trainerin kanssa samalla aaltopituudella. Kartoita ensin missä haluat kehittyä ja valitse tämän jälkeen 
sinulle sopiva Personal Trainer.
