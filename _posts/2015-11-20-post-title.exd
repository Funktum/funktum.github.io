---
layout: post
title: Welcome to Jekyll!
---

## Luonnollinen liikkuminen


Luonnollinen liikkuminen on ihmisen luonnollinen tapa liikkua. Mikä sitten on ihmisen luonnollinen tapa liikkua? Voin varmuudella
sanoa ettei se ole autolla töihin ajamista, töissä kahdeksan tuntia koneen ääressä istumista ja autolla Mc Donaldsin kautta
kotiin sohvalle löhöämään. Luonnollinen liikkuminen on petoeläimiltä pakoon juoksemista, hedelmien keräämistä puiden latvoista
ja kymmenien kilometrien lenkkejä antilooppi lauman perässä kunnes antiloopit eivät enää jaksa juosta. Tämän jälkeen antilooppi
roudataan leirinotskille takaisin syötäväksi. Tämä lenkki ei tapahdu tasaisella pururadalla, vaan metsässä tai savannilla, maa täynnä juuria
ja kuoppia. Tähän ihminen on tarkoitettu, selviytymään karussa ympäristössä. 

Ihminen on selviytyjä joka sopeutuu poikkeuksellisen hyvin ympäristöönsä. Jos juoksee paljon, tulee hyväksi juoksijaksi, jos 
pyöräilee usein, alkaa pyöräily sujumaan erinomaisesti ja jos istuu paljon työpöydän ääressä, tulee hyväksi istujaksi. Näin se vaan tuntuu
menevän. Keho sopeutuu siihen mitä se tekee ja ei tee. Mikä tekee ihmisestä sitten niin laiskan? Laiskuus johtuu siitä että
me luulemme vielä elävämme 10 000 vuotta sitten. Emme mielellämme tee muuta kuin sen mitä on pakko, koska jos teemme liikkaa kulutamme 
turhaan energiaa. Ihmisen keho ei ole kehittynyt samaa vauhtia kuin elinympäristömme. Tämän takia meidän pitää itse luoda 
samankaltaisia tilanteita treenin tai tietoisen liikkumisen kautta. 

Fyysiset aivosi tietävät vain sen mitä kerrot niille elämäntapojesi kautta.
Sinun fyysiset aivot kuten myös fyysinen kehosi on kehittynyt kovassa maailmassa jossa ei toista mahdollisuutta annettu. Kehon 
toimintamekanismit ovat yhtä olennaiset kuin maan kierto auringon ympäri. Kunnes kuolet, tulee fyysiset aivosi ja fyysinen kehosi olemaan vakuuttuneita siitä
että elät luonnossa. Siksi sinun päivittäiset valinnat ja tavat ratkaisevat terveystilanteesi, riippumatta siitä ovatko tapasi 
hyvät vai huonot, ja riippumatta siitä, tykkäätkö siitä vai et. Rautakin ruostuu jos ei sitä käytä.


