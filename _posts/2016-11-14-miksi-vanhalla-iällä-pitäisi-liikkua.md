---
layout: post
published: true
title: Miksi vanhalla iällä pitäisi liikkua?
---

## Miksi vanhalla iällä pitäisi liikkua?

Lasten liikunta on tärkeää kuten myös senioriliikunta. Näissä ikäryhmissä liikunnan hyödyt kuitenkin eroavat. Lapsena liikutaan jotta opitaan 
uusia liikeitä ja opetellaan kehonhallintaa ja koordinaatiota. Vanhemmalla iällä voi toki myös oppia uutta mutta pääpaino on pikemminkin aiemmin
elämässä opittujen taitojen ylläpitämistä. Rautakin ruostuu ellei sitä rasvaa, tällä periaatteella ihmiskehokin toimii. 
Liikunnan tuomia hyötyjä on valtavasti. Hyödyt eivät ainoastaan ole fyysisiä vaan myös psyykkinen puoli virkistyy kummasti. Käytännössä vireystaso
nousee ja mielihyvä lisääntyy liikunnan myötä. Olen myös kuullut että jos aamuisin käyt esimerkiksi lenkillä, vaikuttaa tämä positiivisesti päivän
aikana tekemääsi valintoihin. Allekirjoitan väitteen. 

Noniin, perehdytään tarkemmin aiheeseen. Otsikossa mainittiin vanha ikä. No mikä se vanha ikä on? Minusta ikä on vain numero eikä määrittele
fyysistä kuntoasi. Aktiivinen 60 vuotias voi olla paremmassa kunnossa kun passiivinen 40 vuotias. Olen tavannut henkilön joka tänä päivänä on 96 
vuotias ja harrastaa liikuntaa aktiivisesti. Talvisin käy laskettelemassa ja pelaa pari kertaa viikossa tennistä "poikien" kanssa, eli 65+ vuotiaiden kanssa.
90 syntymäpäivänä hän matkusti Alpeille ja siellä suoritti paraglide liidon. Paraglide on siis sitä kun huipulta lähdetään laskemaan rinnettä
alas laskuvarjo selässä, kun tuuli tarttuu varjoon, noustaan liitoon. Uskomatonta. En tiedä kuinka moni nuorikaan lähtisi tuohon. Tämä kuvastaa
mielestäni sitä, ettei iän tarvitse rajoittaa tekemisiäsi. En sano että kaikki 90 vuotiaat pitäisi lähettää suksineen päivineen vuorenhuipulta
alas laskuvarjo selässään, vaan tarkoitan että omien rajojen puitteissa voi hyvin tehdä asioita eikä tarvitse käyttää tekosyytä: "olen liian vanha tuollaiseen".

Liikunta tuo myös ihmiset yhteen. Vanhetessa vieraantumisen riski kasvaa. Yksinäisyys ei ole mikään leikin asia. Se on myrkyllisempää kun tupakka tai
alkoholi. Tästä syystä kannattaa laittaa itsensä likoon ja lähteä harrastamaan ryhmässä. Se voi olla kiusallista ja pelottavaa aluksi, mutta
kun tutustuu muihin niin alkaa pelko pikkuhiljaa muuttua iloksi. Ihminen on enemmän tai vähemmän laumaeläin. Mieluummin enemmän kun vähemmän.

Kiteytetään vielä tärkeimmät pointit:

* Liikunta ylläpitää toimintakykyä
* Henkinen puoli virkistyy ja vireystaso nousee
* Ikä ei määritä fyysistä toimintakykyä
* Liikunta tuo laatua elämään kaikilla tasoilla
* Liikunnan avulla voit tutustua uusiin ystäviin 
* Liikunta on yksi oleellinen osa holistista elämää ja vaikuttaa lähes kaikkiin osa-alueisiin

Joka päivä teet valintoja. Joko teet tai et tee. Valta on sinulla. Kiitos ja hyvää talven alkua!
