---
layout: post
published: true
title: Oletko juuttunut kuntosalilaitteisiin?
---

![]({{site.baseurl}}/media/Webp.net-compress-image%20(5).jpg)

Kuntosalitreenaaminen on kehittynyt parempaan suuntaan vuosien varrella, mutta vielä on
parannettavaa. Salilla työskennellessä̈näen edelleen paljon ihmisiä, jotka kiertelevät lähes
pelkästään eri laitteissa. Laitteet toimivat tiettyihin tarkoituksiin hyvin, mutta asiakkaiden
kanssa jutellessani huomaan, että monet haluavat jotain ihan muuta kuin mitä laitteet
tarjoavat. Kuulutko sinä tähän ryhmään?

#### Miten kuntosalilaitteet hyödyntävät minua?

Kuntosalilaitteet sopivat hyvin sinulle, jos haluat kehonrakentajatyylisesti kasvattaa
lihasta, toimintakykysi on niin heikko, ettet pysty tekemään liikkeitä ilman
kuntosalilaitteiden tukea tai sinulla on ongelmia jonkun tietyn lihasryhmän aktivaation
kanssa. Laitteilla saadaan helposti eristettyä tiettyjä lihasryhmiä. Jos haluat harjoittaa
esimerkiksi etureisisäsi mahdollisimman eristetysti, toimii reidenojentajalaite tarkoitukseen
mainiosti.

Harva kuntosalillakävijä on kuitenkaan toimintakyvyltään niin heikossa hapessa, etteikö
toiminnallinenkin liikkuminen onnistuisi. Lihasryhmien aktivaatioon löytyy myös melko
helposti suoritettavia, mutta silti erinomaisia toiminnallisia liikkeitä.

#### Mitä kuntosalilaitteissa istumisen sijan pitäisi tehdä?

Kuntosalilaitteet vahvistavat kyllä lihaksia, mutta ne eivät edistä toiminnallisuuttasi
(käytännönläheisyyttä) yhtä hyvin kuin esimerkiksi kehonpainoharjoittelu. Lihaksen koko ei
välttämättä kuvaa voimaa. Iso haukkari itsessään on kyllä vahvempi kuin pieni, mutta
lihakset eivät tee työtä yksin.

Keho toimii kokonaisuutena. Jos harjoittelet toiminnallisesti, kehität samalla lihasten
välistä yhteistyötä. Vahva, yksittäinen lihas ei korvaa pienempien yhteistyötä. Joukossa on
voimaa!

Kuntosalilaitteiden sijasta kokeile ensin keskittyä [perusliikkeisiin](http://www.funktum.fi/blog/2018/03/09/hallitsetko-kehon-seitsem%C3%A4n-perusliikett%C3%A4/) ja lähde sitten
nostamaan tasoa motorisesti haastavampiin liikkeisiin. Mieti minkälaisia liikeratoja joudut
käyttämään arjessa ja siirrä ne liikeradat kuntosalin puolelle.

Kun uskallat irtautua tutuista kuntosalilaitteista, kehität:

- koordinaatiota ja motoriikkaa
- tasapainoa
- lihasten välistä yhteistyötä
- voimaa
- oman kehon hahmottamiskykyä (proprioseptiikkaa)
- liikkuvuutta (hieman liikkeestä riippuen)
- elastisuutta

Kuntosalilaitteet auttavat sinua: 

- helpompi eristää ja aktivoida tiettyjä lihasryhmiä
- helpompi suorittaa liikkeet turvallisesti

#### Miksi laitteissa sitten harjoitellaan niin paljon?

Vaikka kirjoitan kuntosalilaitteista melko kriittisesti, ovat ne monelle se matalan kynnyksen
juttu tulla kuntosalille. Ja se on erittäin jees! Pitää muistaa, että laitteissa treenaaminen on
100% parempi vaihtoehto kuin se, ettei tekisi mitään. Laitteet tarjoavat monelle myös
hyvän alun kuntosaliharjoittelulle.

Yleisin syy laitteisiin jämähtämiseen onkin se, ettei tiedetä miten niitä toiminnallisempia
liikkeitä pitäisi oikeaoppisesti tehdä. Se ei ole aina helppoa, varsinkin jos ei ole
liikunnallista taustaa.

Netistä löydät paljon hyviä vinkkejä eri liikkeiden oikeaoppiseen tekemiseen. Minun
suositukseni on lähteä liikkeelle perusliikkeistä. Tutustu ihmisen perusliikkeisiin [tästä].

#### Tarvitsetko neuvoa?

Jos kaipaat neuvoa ja rohkaisua kokonaisvaltaisempaan liikkumiseen, ole yhteydessä
meihin. Tarjoamme blogitekstin lukijoille ilmaisen konsultaatiotapaamisen, jossa
perehdytään aiheisiin tarkemmin. [Ota yhteyttä!](mailto:sampsa@funktum.fi)
