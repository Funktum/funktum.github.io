---
layout: post
published: true
title: "Syväkyykky, ihmisen luontainen asento"
---


Tuolit olivat suomessa harvinaisia ennen 1700-lukua. Ennen tuolien ilmaantumista syväkyykyssä luontaisesti levättiin ja tehtiin askareita. Jopa isoäidit ja isoisät saattoi työskennellä kyseisessä asennossa.  Syväkyykky oli ja on yhä ihmiselle luontainen asento. Jos tarkkailet pienen lapsen leikkejä lattialla, saatat huomata että tämä viihtyy usein syväkyykyssä. Nykyään monella vanhemmalla lapsella ja aikuisella on vaikeuksia päästä syväkyykkyyn ja jos pääsee, ei siellä kauaa viihdy. 


### Miksi syväkyykky kun on tuolikin?

Tuolilla istuminen ja syväkyykyssä oleminen on täysin eri asia. Tuolilla istuminen ei hyödynnä terveyttäsi juuri millään tavalla kun taas syväkyykyssä olemisella on monta hyvää terveysvaikutusta. Syväkyykky edistää nilkkojen, polvien, lantion ja yläselän liikkuvuutta.Syväkyykky vahvistaa mm. pakaralihaksia sekä etu-ja takareisiä ja se aktivoi myös keskivartalon lihaksia. Syväkyykky korjaa ryhtiä lisääntyvän liikkuvuuden myötä ja vahvistaa polvia (ennaltaehkäisee polvivaivoja). Moni on myös saanut apua selkävaivoihin harjoittelemalla syväkyykyssä olemista. 

![]({{site.baseurl}}/media/syv%C3%A4kyykky.jpg)
![]({{site.baseurl}}/media/syv%C3%A4kyykky2.jpg)

### Kuinka usein ja miten?

Syväkyykyssä voi olla pitkiäkin aikoja mutta aluksi kun lähtee harjoittelemaan, kyykyssä olisi hyvä olla päivittäin ainakin viisi minuuttia, mielellään enemmän. Kyykyssä ei tietenkään tarvitse olla yhtäjaksoisesti, aluksi 30 sekuntia saattaa tehdä tiukkaa. Kunhan jaksaa säännöllisesti harjoitella vaikka telkkarin ääressä, tulokset paranevat varmasti. 

### Tee näin:

*   Ota hartian levyinen asento
*   Jalkaterät voivat osoittaa hieman ulospäin
*   Mene hallitusti syväkyykkyyn, polvet laskeutuen jalkateriä kohti 
*   Pidä selkä & hartiat mahdollisimman hyvässä, ryhdikkäässä asennossa

Liike on suotava tehdä ilman kenkiä.
Jos et aluksi pääse syväkyykkyyn, laita kantapäiden alle pieni korko. Tämän pitäisi helpottaa suoritusta. Madalla korkoa pikkuhiljaa kunnes kykenet suorittamaan liikkeen tasaisella lattialla. 

Kiitos ja kyykky!

