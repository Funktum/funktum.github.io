---
layout: post
published: true
title: "Syväkyykky, ihmisen luontainen asento"
---


Tuolit olivat suomessa harvinaisia ennen 1700-lukua. Ennen tuolien ilmaantumista syväkyykyssä luontaisesti levättiin ja tehtiin askareita. Jopa isoäidit ja isoisät saattoi työskennellä kyseisessä asennossa.  Syväkyykky oli ja on yhä ihmiselle luontainen asento. Jos tarkkailet pienen lapsen leikkejä lattialla, saatat huomata että tämä viihtyy usein syväkyykyssä. Nykyään monella vanhemmalla lapsella ja aikuisella on vaikeuksia päästä syväkyykkyyn ja jos pääsee, ei siellä kauaa viihdy. 


Miksi minun pitäisi harkita syväkyykyssä olemista kuin kerran tuolit on keksitty?

Tuolilla istuminen ja syväkyykyssä oleminen on täysin eri asia. Tuolilla istuminen ei hyödynnä terveyttäsi juuri millään tavalla kuin taas syväkyykyssä olemisella on monta hyvää terveysvaikutusta. Syväkyykky edistää nilkkojen, polvien, lantion ja yläselän liikkuvuutta, vahvistaa mm pakaralihaksia sekä etu-ja takareisiä, aktivoi myös keskivartalon lihaksia. Syväkyykky korjaa ryhtiä lisääntyvän liikkuvuuden myötä ja vahvistaa polvia (ennaltaehkäisee polvivaivoja). Moni on myös saanut apua selkävaivoihin harjoittelemalla syväkyykyssä olemista. 

![]({{site.baseurl}}/media/syv%C3%A4kyykky.jpg)
![]({{site.baseurl}}/media/syv%C3%A4kyykky2.jpg)

Kuinka usein ja miten?

Syväkyykyssä voi olla pitkiäkin aikoja mutta aluksi kuin lähtee harjoittelemaan, olisi hyvä kököttää kyykyssä päivittäin ainakin viisi minuuttia, mielellään enemmän. Kyykyssä ei tietenkään tarvitse olla yhtäjaksoisesti, aluksi 30 sekuntia saattaa tehdä tiukkaa. Kunhan jaksaa säännöllisesti harjoitella vaikka telkkarin ääressä, tulokset paranevat varmasti. 

Tee näin:

*   Ota hartian levyinen asento
*   Jalkaterät voivat osoittaa hieman ulospäin
*   Mene hallitusti syväkyykkyyn, polvet laskeutuen jalkateriä kohti 
*   Pidä selkä & hartiat mahdollisimman hyvässä, ryhdikkäässä asennossa

On suotavaa tehdä liike ilman kenkiä.
Jos aluksi ei pääse syväkyykkyyn, laita kantapäiden alle pieni korko. Tämän pitäisi helpottaa suoritusta. Madalla korkoa pikkuhiljaa kunnes kykenet suorittamaan liikkeen tasaisella lattialla. 

Kiitos ja kyykky!

