Toiminnallinen harjoittelu

Toiminnallinen harjoittelu on ollut tapetilla jo jonkin aikaa mutta mitä sillä oikein tarkoitetaan? Onko toiminnallinen harjoittelu 
käsilläseisontaa vai tempauksen toistoa? 

Omasta mielestä jokaisen pitää itse miettiä että minkälainen harjoittelu on itselle toiminnallista. Toiminnallisellahan tarkoitetaan
käytännönläheisyyttä eli kysy itseltäsi: edistääkö tämäntyylinen treeni minun arkea ja harrastuksia. Jos esimerkiksi teet fyysisesti
rankkaa työtä saattaa sinun toiminnallinen treeni olla enemmän kehonhuoltoa ja työkunnon ylläpitämistä kun raudan repimistä. Jos taas olet
konttorihommissa voi olla hyvä kehonhuollon ohella tehdä rankempaa treeniä. Toki myös fyysistä ja rankkaa duunia tekevät hyötyvät 
rankemmasta treenistä kunhan palautumisesta pidetään huolta. 

Toiminnallinen harjoittelu on siis käytännöllistä harjoittelua. Miten me saadaan treenistä mahdollisimman käytännöllinen? Haluaisin
esitellä uuden näkökulman treenaamiseen. Älä ajattele lihaksi erillisinä lihaksina vaan pikemminkin ketjuina. Pumppaamalla eristettyjä
hauiskääntöjä saat varmasti vahvan hauislihaksen. Vaikka lihas on itsessään vahva ei se pärjää usealle lihakselle. Toiminnallisella 
harjoittelulla halutaan opettaa lihakset toimimaan yhdessä, ei yksittäisinä lihaksina. Lihasketjut koostuu lihaksista ja lihaskalvoista
jotka toimii ketjuissa voiman välittäjänä. Täten toiminnalliset liikkeet ovat usein hyvin kokonaisvaltaisia liikkeitä. Eristettyjä tai
kohdistettuja liikkeitä on hyvä tehdä jos kehossa on selvästi heikko kohta. Esimerkiksi jos huomaat että keskivartalo pettää kyykyssä 
vaikka jalat vielä jaksaisi kannattaa keskivartaloa vahvistaa. Simppeliä.  

Voimme loppuun vielä todeta että toiminnallinen harjoittelu on liikkuvuuden, voiman ja motoriikan edistämistä ja toisiinsa nähden 
tasapainossa pitämistä.  
