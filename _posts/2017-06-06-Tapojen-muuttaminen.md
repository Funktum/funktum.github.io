---
layout: post
published: true
title: "Palautuminen, ainoa tie tuloksiin"
---

### Tapojen muuttaminen


Oletko kyllästynyt johonkin elämässäsi ja haluaisit muuttaa tapojasi? Tapojen muuttaminen on pitkäjänteistä hommaa ja vaatii pitkäaikaista sitoutumista. Usein sitä lähtee hyvin innokkaana muuttamaan asioita kertaheitolla. Valitettavasti tämä onnistuu hyvin harvoin. 

#### Yksi asia kerrallaan

Kun lähdet muuttamaan tapojasi kannattaa asiaa lähestyä pikkuhiljaa. Jos haluat esimerkiksi muuttaa syömistapojasi aloita ensin aamupalasta ja kun tämä tuntuu sujuvan luonnollisesti siirry lounaaseen jne. Jos otetaan esimerkiksi treenaaminen, voit hyvin aloittaa yhdellä treenillä viikossa, kunhan treeni tulee tehtyä joka viikko. Kun yhdestä treenikerrasta on tullut rutiini lisää toinen treeni viikko-ohjelmaasi. Yhden treenin tekeminen viikossa ei tuota itsessään huimia fyysisiä tuloksia, eikä ole tarkoituskaan. Muutos on paljon suurempi henkisellä tasolla. Varsinkin jos liikuntaa ei ole aikaisemmin harrastanut. Näe muutos maratonina äläkä pikajuoksuna. 

#### Tee asioista liian helppoja

Älä turhaan tee asioita liian vaikeiksi itsellesi. Jos otetaan aamupala taas esimerkiksi, voit hyvin keittää 10 kananmunaa kerralla ja pistää ne jääkaappiin. Siinä on valmis aamupala, kun otat lisäksi maustamatonta jugurttia kananmunien kera. Jos kuntosalille meneminen tuntuu liian vaikealta ja tiedät ettei se välttämättä sinulle onnistu, voit hyvin harjoitella kotona. Aloita vaikka 20 kyykyllä joka aamu. Ei vaadi juuri yhtään aikaa tai tilaa. Muista että tärkeintä on ottaa pieniä askelia oikeaan suuntaan ja lisätä määrää pikkuhiljaa. Ei haittaa, vaikka haluttuun treenimäärään pääsee vasta vuoden tai kahden kuluttua, kunhan suunta pysyy oikeana!

#### Lipsahdus 

Vaikka askelia yrittää ottaa eteenpäin tulee matkan varrelle vastoinkäymisiä. Voi olla, että sairastuu tai innostus loppuu jonka seurauksena esim. parin viikon treenit jäävät tekemättä. Kun vastoinkäymisiä tulee kannattaa olla tarkkana ja tiedostaa tilanne. Silloin on nimittäin suuri mahdollisuus, että palaa vanhoihin ei haluttuihin tapoihin. Vastoinkäymisen tapahtuessa pitää vaan jaksaa jatkaa. Hyväksy se, että välillä tulee takapakkia. Jos ottaa kaksi askelta taaksepäin, ota kolme askelta eteenpäin. Olet tekemässä tätä pitkässä juoksussa, eikö niin? 

#### Yhdessä on helpompaa

Ympäröi itsesi ihmisillä joilla on samankaltaisia tavoitteita tapojen muuttamisen suhteen. Yhdessä kun tekee, pysyy homma yleensä paremmin kasassa. Kynnys jättää tekemättä on paljon suurempi, jos olet kaverin kanssa sopinut yhteisestä lenkistä. Jos kaveriporukassa ei ole ketään kellä on samankaltaisia muutosintressejä voi liittyä johonkin liikuntaryhmään tai palkata henkilökohtaisen valmentajan auttamaan ja tukemaan muutosta.  




#### Jatka haastamalla itseäsi

Kun uusi tapa on hallussa ja muuttunut rutiiniksi, kannattaa jatkaa itsensä haastamista. Haasteilla saa lisättyä mielenkiintoa tekemiseen.  Se joka tänään on valmis, on huomenna pilalla. Jatka, haasta, jatka, haasta! 
