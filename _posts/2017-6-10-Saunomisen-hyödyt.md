---
layout: post
published: true
title: Saunomisen hyödyt
---
![sauna-1093235_1920.jpg]({{site.baseurl}}/media/sauna-1093235_1920.jpg)

Oletko saunan ystävä? No hyvä, koska saunominen tuo hyvää oloa ja rentouttaa kehoa, mutta saunomisella saadaan aikaan myös
paljon muita terveysvaikutuksia. 

#### Välittömät vaikutukset

Saunassa istuskelu auttaa väliaikaisesti moneen kremppaan. Suurimpana terveysvaikutuksena pidän stressin lievenemistä.
Stressi on sopivissa määrin todella hyvä asia, mutta kun stressikuorma kasvaa liian isoksi, on sillä monia haittavaikutuksia.
Säännöllisellä saunomisella saa hetkellistä helpotusta tähän vaivaan. Rentoutuminen tuo muitakin terveysvaikutuksia.
Korkea lämpötila ja pään tyhjentäminen saattavat alentaa verenpainetta. Verenpaineen aleneminen on kuitenkin vain hetkellistä.
Lisäksi korkea lämpötila hellittää lihasten jännitystiloja, parantaa ääreisverenkiertoa ja saattaa auttaa reumapotilaiden
kipuihin. Saunan jälkeinen rento fiilis parantaa myös monella unenlaatua.

#### Pitkäaikaisia vaikutuksia

Pitkäaikaisia vaikutuksia saadaan aikaan, kun käydään saunassa säännöllisesti. Saunassa saisi mielellään käydä useamman
kerran viikossa. Aktiivisesti saunovilla ihmisillä on tutkimuksen mukaan pienempi riski sairastua sydän- ja verisuonitauteihin.
Lisäksi riski sairastu Alzheimerin tautiin ja dementiaan on pienempi. Saunominen ennaltaehkäisee myös flunssaa. Tätä on
tutkittu [seuraamalla 25 hengen ryhmää 6kk.](http://www.tandfonline.com/doi/abs/10.3109/07853899009148930) Saunojilla oli vähemmän flunssaa, kun ei saunojilla.
 Saunominen saattaa auttaa painonhallinnan kanssa.
[Tutkimuksen mukaan,](http://journals.sagepub.com/doi/abs/10.1177/153537020322801023) toistuvasti saunassa käyneiden rasvaprosentti laski huomattavasti.


#### Sauna ja treenaaminen

Saunominen sopii treenin ohelle mainiosti. Palautuminen tehostuu, varsinkin jos löylyjen
välissä käy uimassa viileässä vedessä tai hyppää kylmään suihkuun. Sauna saattaa myös vaikuttaa 
kasvuhormoneihin positiivisesti. Tällöin sauna olisi hyvä lisä tehostamaan hypertrofista harjoittelua.   

#### Lopuksi

Vaikka saunominen on hyvä juttu kannattaa muistaa kohtuus tässäkin hommassa. Liialliselle kuumudelle, 
pitkäaikainen altistuminen saattaa olla hyvinkin vaarallista. Joten kuuntele kroppaa ja muista että saunassa kuuluu
rentoutua, ei heittää löylyä niin, että istuu lauteella pää punaisena polvien välissä. Saunaa kannattaa käyttää hieman 
lyhyempiä aikoja useasti viikossa jolloin siitä saa terveysvaikutukset irti. 
