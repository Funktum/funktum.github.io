---
layout: post
published: false
title: Unen vaikutus hyvinvointiin
---

Unen vaikutus hyvinvointiin

Miten nukut? Heräätkö aamulla pirteänä ja valmiina ottamaan päivän haasteet vastaan? Vai torkutatko viimeiseen asti? 
Uni on iso osa hyvinvointikokonaisuutta. Jos uni jää vähälle, kärsii siitä muutkin terveyttä edistävät tavat. 
Normaali yöuni on 7-9 tunnin välillä, riippuen henkilöstä ja hetken palautumistarpeesta. Jos kärsit liian lyhyistä yöunista,
saat varmasti apua tästä kirjoituksesta.

Miten vajaat yöunet vaikuttavat minuun?

Nykyaikana meitä ympäröi jatkuvasti erilaiset ärsykkeet. Älypuhelimet, hälytykset, liikenteen melu, sosiaalinen media etc. 
Kaiken tämän jatkuvan ärsykkeen takia aivoillemme on annettava aikaa prosessoida tapahtunutta ja huoltaa itseään.
Tämä tapahtuu nukkuessa.  Jos uni jää vähäiseksi, vaikuttaa tämä: aivotoimintaan, suorituskykyyn, keskittymiskykyyn,
stressiin, vastustuskykyyn, hormonitoimintaan, aineenvaihduntaan, tunteidenkäsittelyyn ja fyysiseen suorituskykyyn. 
Listaa voisi vielä jatkaa pidempään.

 Sanotaan vaikka että yrität pitää painoasi hallussa. Silloin on syytä kiinnittää huomiota uneen. 
 Liian vähäinen uni vaikuttaa näläntunnetta sääteleviin hormoneihin, gerliini- ja leptiinihormoneihin. 
 Gerliinin eritys kiihtyy, kun taas leptiinin eritys taantuu. Tämä lisää nälän tunnetta. Lisäksi väsyneenä ei välttämättä
 aina jaksa laittaa ruokaa itse, vaan tilaa esim. Pizzan. Vähäinen uni hidastaa myös aineenvaihduntaa. 
 Lihavuus lisää vuorostaan univaikeuksia. 

Jos teet fyysistä työtä tai liikut runsaasti, tarvitset paljon unta. Unessa keho ja mieli palautuvat.
Nukkuessa keho korjaa päivänaikana tapahtuneet kudosvauriot, ja tuottaa proteiineja. Samalla energiavarastot täyttyvät. 
Univaje vaikuttaa palautumiseen negatiivisesti, ja saattaa pitkällä aikavälillä johtaa ylikuntoon. 
Pitää muistaa, että myös henkinen rasitus vaatii palautumista, eli unta. 

Miten voin parantaa unenlaatua?

*	Liikunta ja fyysinen rasitus parantavat unenlaatua ja helpottaa nukahtamista. Voit pari tuntia ennen nukkumaan menoa käydä kävelyllä metsässä tai tehdä vähän aikaa puutarhatöitä.
*	Älä rasita itseäsi voimakkaasti ennen juuri ennen nukkumaan menoa. Tunti ennen nukkumaanmenoaikaa on hyvä rauhoittua. Tätä aikaa ei kannata käyttää tv:n katseluun tai älypuhelimen selailuun. Sininen valo ei auta nukkumaanmenoa! 
*	Mene nukkumaan ja herää samoihin aikoihin. Keho oppii nukkumaanmenoajan ja heräämisajan, kunhan se sille opetetaan. 
*	Viileä huone on parempi, kun lämmin. Viileässä huoneessa (18°-20°) unenlaatu on parempi.
*	Pimennysverhot varmistavat, ettei huoneeseen pääse valoa. Valo häiritsee nukkumista. Varsinkin jos tekee vuorotyötä ja välillä joutuu nukkumaan päiväsaikaan. 
*	Tyhjennä pää ennen nukkumaanmenoa. Pääntyhjennyskeinoihin voi tutustua mindfulness- ja meditaatiokirjoista/videoista. Tähän on myös kehitetty puhelimeen ladattavia applikaatioita. http://www.mielenterveysseura.fi/fi/mielenterveys/harjoitukset
*	Jos et saa unenpäästä kiinni, nouse sängystä ja tee jotain muuta (älä tuijota ruutua), kunnes alat väsyä. Sängyssä kieriminen ei edesauta asiaa.


Unettomuus voi johtua monesta asiasta. Selvitä itsellesi miksi nukut huonosti ja puutu ongelmaan. 
Yleisiä ongelmia ovat: stressi, älypuhelimet ja tabletit, ylipaino ja huonot elintavat. 
Jos et itse saa korjattua untasi, hanki apua. Älä heti siirry unilääkkeisiin vaan pyri korjaamaan juurisyyt.
Stressi  pääntyhjennys ja rauhoitus tekniikat, ylipaino  liikunta ja ruokavalio, älypuhelin  hanki erillinen herätyskello 
ja jätä puhelin pois makuuhuoneesta. 

Hyviä unia!
