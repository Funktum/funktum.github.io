---
layout: post
published: true
title: "Palautuminen, ainoa tie tuloksiin"
---

Kaikessa harjoittelussa, oli sitten kyse lihaskestävyydestä, maksimivoimasta tai koordinaatioharjoittelusta, pitää kropan palautua jotta kehittyy. Ei lepoa, ei kehitystä. Niin yksinkertaista se on. 

### Palautuminen

Ihmisen palautumiskyky on yksilöllistä. Jotkut palautuvat nopeammin tietynlaisesta rasituksesta kuin toiset. Tärkeintä olisi kuitenkin saada seuraava treeni ajoitettua palautumisen huipulle. Tätä kutsutaan superkompensaatioksi. Treenin aikana kehitys laskee eli kroppa väsyy ja "heikkenee" jonka jälkeen kehitys vie kehon uudelle tasolle.

![Superkompensaatio.png]({{site.baseurl}}/media/Superkompensaatio.png)

On kuitenkin tärkeää palautua tarpeeksi pitkään. Jos ei palaudu tarpeeksi ei myöskään kehity. 

![ei kehitystä.png]({{site.baseurl}}/media/ei kehitystä.png)

Pahimmassa tapauksessa lepää ja palautuu aivan liian vähän, jolloin saadaan aikaan negatiivinen vaikutus, ylikunto. 

![aivan liian lyhyt.png]({{site.baseurl}}/media/aivan liian lyhyt.png)

Se ei kuitenkaan maailmaa kaada jos vaikka viikon aikana treenaa liikaa ja kehitys laskee, Silloin pitää vain muistaa pitää hieman pidempi palautumisjakso. Jos treenaa ja rasittaa kroppaa liikaa kuukausia tai jopa vuosia, voi tätä kutsua ylikunnoksi / krooniseksi ylikunnoksi. 

### Palautumisen seuranta

Palautumista seurataan harrastelijatasolla usein fiiliksellä. Jos treenaaminen tuntuu suossa polkemiselta jo kolmatta viikkoa putkeen, kannattaa suosiolla pitää vähän taukoa tai jos on kokoajan kipeänä ja väsyneenä voi lepoviikon pistää harkintaan. Pitää myös muistaa että stressi ja fyysinen työ rasittaa kroppaa ja hermostoa. Treenaaminen kohottaa parhaimmillaan fiilistä ja henkistä hyvinvointia.

Jos leposyke on tiedossa, voi palautumista seurata sykkeen perusteella. Jos aamulla mittaamasi leposyke on korkeammalla kuin tavallisesti, voi epäillä ettei keho vielä ole palautunut rasituksesta. Jätä silloin rääkkitreeni väliin ja mene vaikka kävelylle tai palauttavalle lenkille. 

### Muut tekiät

Palautumista kannattaa analysoida holistisesti. Ihmiskehossa rasittuu lihasten lisäksi myös hermosto jota rasittaa esim. stressi. Jos ravinto mitä syöt on yksipuolista ja huonolaatuista, hidastaa tämäkin luultavasti palautumista. Unen laatu ja määrä on myös erittäin ratkaisevassa roolissa! 


-Treenaa sopivasti, syö hyvin, lepää riittävästi-

