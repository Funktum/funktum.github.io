---
layout: post
published: false
title: 'Juhannushaaste, Slackline Tasapainoliina'
---

![slackline-283223_1920.jpg]({{site.baseurl}}/media/slackline-283223_1920.jpg)

Juhannuksena kuuluu syödä hyvin, saunoa, saunoa ja ennen kaikkea pitää hauskaa ystävien kanssa. 
Aikaa vietetään monesti mökillä luonnon keskellä. Mökillä on oivat puitteet kiristää slackline ja haastaa kaverit 
slackline juhannus-skabaan!


#### Mikä on Slackline?

Slackline on kuormaliinaa muistuttava tasapainoliina. Slacklinen voit kiinnittää kahden puun väliin ja aloittaa liinalla 
kävelemisen. Slackline kannattaa kiinnittää aluksi melko lähelle maata ja pitää etäisyys pienenä.  

#### Miten?

Kun aluksi aloitat harjoittelemaan kannattaa valita melko lyhyt välimatka. Etsi kaksi puuta jotka ovat noin viiden metrin 
etäisyydeltä toisistaan. Kiinnitä liina puihin melko kireälle. Astu liinalle, ota kiintopiste joko katsomalla suoraan eteen 
tai katsomalla viistosti alas parin metrin päähän. Omiin jalkoihin ei kannata katsetta tähdätä. Aseta jalat suoraan eteenpäin 
liinaa pitkin. Poikittain jalan asettaminen johtaa helposti tasapainon menettämiseen. Ota rauhassa askelia eteenpäin ja astu 
seuraava askel vasta, kun olet tasapainossa. Kun lyhyt välimatka alkaa sujua, voit pidentää välimatkaa. Mitä pidempi sitä 
haastavampi. Liinan kireys vaikuttaa myös vaikeustasoon, kireämpi= helpompi. 

#### Tasapainoilu on hyvää treeniä

Tasapainon haastaminen on yllättävän tehokasta. Vaikka liikkeet eivät ole isoja, joutuu keho koko ajan tekemään kovaa 
työtä tasapainon ylläpitämiseksi. Heti ei tule ajatelleeksi, että arkisetkin askareet vaativat paljon tasapainoa. Kävely,
kengännauhojen sitominen ja autoon istuminen vaativat kaikki lihasvoimaa, tasapainoa ja kontrollia. Tasapainoharjoittelu 
vahvistaa mm seuraavia osia kehossa:

* Keskivartaloa, keskivartalo on voimantuotannon keskipiste. Se yhdistää ylä- ja alakropan sekä toimii lähes kaikessa 
tekemisessä tukipilarina. Epävakaa alusta kuten slackline pistää keskivartalon tekemään kovaa työtä. 
* Nilkkojen, polvien ja lantion alueen lihakset voimistuvat. 
* Kädet tukevat tasapainoilua.
  
#### Next step

Kun liinalla kävely alkaa sujumaan, voit jatkaa itsesi haastamista esim. hypyillä. Slacklinella voi tehdä paljon muutakin, 
kun kävellä. Voit kokeilla kyykkyä, vaakaa, käännöstä, hyppyä tai vaikka kärrynpyörää. Uusia haasteita riittää kyllä! Tässä 
taidonnäyte siitä mitä kaikkea liinalla voi kovan harjoittelun tuloksena tehdä: [BEST OF SLACKLINE - 2015](https://www.youtube.com/watch?v=9w2W8ndLOlE) 

[Tutustu aiheesta lisää](http://www.slacklineindustries.com/) 
 

Kuka pääsee päästä päähän putoamatta? Hyvää alkavaa juhannusviikkoa!
