---
layout: post
published: true
title: Hallitsetko kehon 7 perusliikettä?
---
![Perusliikkeet.jpg]({{site.baseurl}}/media/Perusliikkeet.jpg)


Näen lähes joka päivä kuntosalilla työskennellessä ihmisiä, jotka harjoittavat tasoonsa nähden liian haastavia liikkeitä tai
tekee liikkeitä aivan liian suurilla painoilla. Ihminen, joka ei hallitse kehon perusliikkeitä, ei myöskään hallitse 
motorisesti haastavampia liikkeitä (jotka koostuvat yhdistetyistä perusliikkeistä).

__Ihmisellä on 7 perusliikettä:__ [kyykky](https://www.youtube.com/watch?v=XBzh3LpJkcs), [askelkyykky](https://www.youtube.com/watch?v=eeMGy8qiAcA), [työntö](https://www.youtube.com/watch?v=yJaBVi-fgQM), [veto](https://www.youtube.com/watch?v=_icRSXyisbA), [nosto](https://www.youtube.com/watch?v=qVuYxjpAavw), [kierto](https://www.youtube.com/watch?v=4zihFCn-SQc) ja kävely.

Kun hallitset jokaisen liikkeen oikeaoppisesti, voit lähteä haastamaan itseäsi niillä haasteellisimmilla liikkeillä. Otetaan
esimerkiksi rinnalleveto ja työntö. Rinnalleveto ja työntö on haastava liike, joka koostuu useammasta perusliikkeestä: 
nostovaiheesta, vetovaiheesta, kyykkyvaiheesta ja työntövaiheesta. Jos et hallitse perusliikkeitä vaan siirryt suoraan
tekemään rinnallevetoa, ei tämä luultavasti päädy kauniiseen lopputulokseen.

#### Ryhditön rikkoo rankansa 

Jos ryhtisi on huono, aloittaisin ryhdin korjaamisella. Raskaat liikkeet yhdistettynä huonoon ryhtiin ovat molemmat aineksia 
loukkaantumiseen. Ensiksi kannattaa siirtää huomio selän asentoon. Selän virheasento johtuu usein lantionseudun 
kireyksistä/heikkouksista.
Toinen asia, johon kiinnittäisin huomiota, on toispuoleinen toiminta. Mikäli kehon lihakset ovat epätasapainossa toisiinsa
nähden, saattaa tämä ilmetä epäsymmetrisenä liikkeenä. Esimerkiksi kyykyssä keho lähtee kiertämään tai lantio ”tippumaan” 
sivulle. Se saattaa tarkoittaa, että toinen puoli kehosta työskentelee tehokkaammin ja se taas johtaa epäsymmetriseen 
liikkeeseen.

Ole yhteydessä kehonhuollon ammattilaiseen (fysioterapeuttiin), jos sinulla on haasteita ryhtisi kanssa tai huomaat kehosi 
hakeutuvan virheasentoihin.

#### Vahva keho syntyy perusliikkeillä

Keho on kompleksi kokonaisuus. Virheellinen jalan asento vaikuttaa polvien asentoon, mikä vuorostaan vaikuttaa lantion
työskentelyyn jne. Ei ole helppoa huomata mistä mikäkin kiikastaa. Muista kuunnella kehoa. Jos tekemäsi liike sattuu,
on jokin luultavasti pielessä. Hyvä tapa harjoitella itsenäisesti on kuvata liike kännykällä ja katsoa miltä liike näyttää.
Vaihtoehtoisesti voit käyttää peiliä apuvälineenä.
Aloita ryhdin korjaamisella ja perusliikkeiden opettelulla. Siirry sitten pikkuhiljaa haastavampiin liikkeisiin.
Näin saavutat terveemmän, kestävämmän ja vahvemman kehon.
