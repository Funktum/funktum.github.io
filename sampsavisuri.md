---
layout: page
permalink: /sampsavisuri/
---

![img_1010.jpg]({{site.baseurl}}/media/img_1010.jpg)
![parkour_sampsa.jpg]({{site.baseurl}}/media/parkour_sampsa.jpg)


Olen Sampsa Visuri, liikuntaneuvoja sekä Personal Trainer. Ihmisten auttaminen on minulle erittäin tärkeää ja mikään ei voita sitä tunnetta, kun oma asiakas onnistuu. Toteutan nyt unelma-ammattia ja olen erittäin kiitollinen siitä.
Ennen liikunta-alalle siirtymistä opiskelin puutarhuriksi ja työskentelin opintojen ohella. Nautin puutarhurin fyysisestä työstä ja oman työn jäljen näkeminen oli palkitsevaa. Puutarhurin ammatista en kuitenkaan löytänyt yhtä suurta merkitystä, kuin ihmisten auttamisesta treenin ja hyvinvoinnin avulla. Vapaa-ajallani tykkään ruuanlaitosta, luonnossa liikkumisesta metsästyksen tai vaelluksen merkeissä ja monipuolisesta liikunnasta. Vietän myös paljon aikaa avopuolisoni, ystävieni ja koirani kanssa. 

### Lapsuus

Olen lapsuuteni asunut Sipoonkorvessa, keskellä metsää. Lapsena meillä ei ollut kotona sisävessaa tai suihkua. Tarpeilla piti käydä ulkohuussissa kesät talvet, suihkun sijaan piti lämmittää sauna ja pesuvesi. Metsän keskellä melko vaativissa olosuhteissa varttuessa, muodostui läheinen suhde luontoon. Leikit leikittiin metsässä ja sille polulle olen jäänyt. 
Harrastuksia tuli kokeiltua laidasta laitaan. Suurimpina harrastuksina oli yleisurheilu, parkour ja telinevoimistelu. Muitakin lajeja tuli harrastettua, kuten jalkapalloa, rullalautailua ja jopa ratsastusta. Liikunta on lapsesta asti ollut läsnä, ei ole ollut jaksoa jolloin en olisi harrastanut mitään. 

### Opiskelu

Ajatus lähteä opiskelemaan liikunta-alaa syntyi vuonna 2009, kun olin ohjaamassa parkour kesäleiriä. Solvallan parkour-leirejä olen siitä asti ohjannut joka kesä, armeijavuotta lukuun ottamatta. Kokemus oli silloin niin miellyttävä, että päätin lähteä heti puutarhakoulusta valmistuttuani opiskelemaan liikuntaneuvojaksi Solvallaan, näin myös kävi. 

Opinnot sujuivat hyvin. Minulla kävi vielä niin hyvä tuuri, että pääsin opintojen ohella työskentelemään Solvallassa vahtimestarina ja liikuntaneuvojana. Opistona Solvalla oli aivan mahtava. Koulu sijaitsee Nuuksiossa metsän keskellä joka sopi minulle mainiosti. Opettajat olivat huippuluokkaa ja ilmapiiri huikea. Opiskellessani Folkhälsan järjesti Personal Trainer koulutuksen Solvallassa. Tartuin mahdollisuuteen ja ilmoittauduin mukaan. PT koulutus oli hyvin intensiivinen ja vaati paljon työtä, mutta oli sitäkin antoisampi. 2015 opinnot olivat suoritettu ja samana kesänä päätin ryhtyä yrittäjäksi ja perustin toiminimen.


### Yrittäminen

Olen aina halunnut perustaa oman yrityksen. Koulutustaustani antoi hyvän pohjan perustaa liikunta-alan yrityksen.
Yritykseni nimen keksin selaillessani esperanto sanakirjaa. Yhdistin sanat: _funkcia_ ja _tumulto_, jotka tarkoittavat toiminnallista ja vilinää tai mellakkaa. Sanoista syntyi Funktum, joka kuulosti hyvältä toiminnallisen harjoittelun ollessa lähellä sydäntä. 

Ensimmäinen oma keikkani oli parkourkerhon ohjaaminen ala-asteella. Otin homman tehtäväkseni ja siitä lähti idea jatkaa kerhotoimintaa. Kerhot olivat suosittuja ja viihdyin kerhotoiminnan parissa.  

Vuoden 2017 tammikuussa sain idean lähteä tekemään PT:nä töitä Evo nimiselle kuntosaliketjulle. Evo tarjosi yrittäjälle oivan mahdollisuuden tehdä töitä Personal Trainerina. Asiakkaita minulla oli mukavasti ja nautin ihmisten kanssa työskentelystä. 

Aloin löytämään vastauksia yrittämiseen liittyviin kysymyksiin, kuten: Miksi? Miten? Mitä? Näihin kysymyksiin vastattua ei Funktum enää ole yritys joka tarjoaa liikuntapalveluita pääkaupunkiseudulla vaan yritys joka on sitoutunut auttamaan ihmisiä voimaan paremmin. Se on yritys joka vaikutta ihmisten suhtautumiseen liikuntaan. Voimme omalla työllä ohjata lapsia liikunnallisempaan tulevaisuuteen, auttaa aikuisia löytämään liikunnan uudestaan ja pitää vanhusten toimintakykyä mahdollisimman korkealla. Kun lopulta ymmärtää kuinka tärkeää oma työ on, vapauttaa se valtavan voimavaran. Se antaa merkityksen omalle työlle.


Olen vielä matkan alussa. Tavoitteenani on auttaa mahdollisimman montaa ihmistä voimaan paremmin liikunnan ja hyvinvoinnin avulla.  


{% include contact_details.html %}


