---
layout: page
permalink: /sampsavisuri/
---

![img_1010.jpg]({{site.baseurl}}/media/img_1010.jpg)
![parkour_sampsa.jpg]({{site.baseurl}}/media/parkour_sampsa.jpg)


Olen Sampsa Visuri, Liikuntaneuvoja sekä Personal Trainer. Ihmisten auttaminen on minulle erittäin tärkeää ja mikään ei voita sitä tunnetta, kun oma asiakas onnistuu. Toteutan nyt unelma-ammattia ja olen erittäin kiitollinen siitä, että tänne on päästy. 
Ennen liikunta-alalle siirtymistä opiskelin ja tein töitä puutarhurina. Tykkäsin puutarhurin työstä, kun pääsi tekemään fyysistä työtä ja siinä hommassa jos jossain, näki oman käden jäljen. Puutarhurin ammatista en kuitenkaan löytänyt yhtä suurta merkitystä, kun ihmisten auttamista treenin ja hyvinvoinnin avulla. 
Vapaa-ajallani tykkään laittaa ruokaa, liikkua luonnossa joko metsästyksen tai vaelluksen merkeissä ja liikuntaa harrastan melko monipuolisesti. Vietän myös paljon aikaa avopuolisoni, ystävieni ja koirani kanssa. 

### Lapsuus

Olen lapsuuteni asunut Sipoon korvessa, keskellä metsää. Lapsena meillä ei ollut kotona sisävessaa tai suihkua. Tarpeilla piti käydä ulkohuussissa kesät talvet, suihkun sijan piti puulla lämmittää sauna ja pesuvesi. Metsän keskellä melko vaativissa olosuhteissa varttuessa, muodostui läheinen suhde luontoon. Leikit eivät tapahtuneet leikkipuistossa vaan metsässä ja läheinen suhde luontoon on säilynyt tähän päivään asti. 
Sipoossa tuli lapsuudessa harrastettua monipuolisesti kaikenlaista. Suurimpina harrastuksina oli yleisurheilu, parkour ja telinevoimistelu. Muitakin lajeja tuli harrastettua kuten jalkapalloa, rullalautailua ja jopa ratsastusta. Liikunta on lapsesta asti ollut aina läsnä. Ei ole ollut jaksoa jolloin en olisi harrastanut minkäänlaista liikuntaa. 

### Opiskelu

Ensimmäinen idea lähteä Solvallaan opiskelemaan puutarhakoulun jälkeen alkoi vuonna 2009, kun olin vetämässä parkour kesäleiriä. Siihen aikaan ruotsinkieliset parkour osaajat olivat vähässä. Solvallan parkour-leirejä olen siitä asti ohjannut joka kesä (armeijavuotta lukuun ottamatta). Kokemus oli silloin kuitenkin niin miellyttävä, ettäar päätin lähteä heti puuthakoulusta valmistuttua opiskelemaan liikuntaneuvojaksi, näin myös kävi. 

Opinnot sujuivat hyvissä merkeissä. Minulla kävi vielä niin hyvä tuuri, että pääsin opintojen ohella työskentelemään vahtimestarina ja liikuntaohjaajana. Opistona Solvalla oli aivan mahtava. Koulu sijaitsee Nuuksiossa, metsän keskellä joka sopi minulle mainiosti. Opettajat olivat huippuluokkaa ja ilmapiiri mahtava. Opiskellessa Folkhälsan rupesi järjestämään PT koulutuksia Solvallalla. Otin mahdollisuudesta kiinni ja ilmoittauduin mukaan. PT koulutus oli hyvin intensiivinen ja vaati paljon työtä. Lähiopetus viikonloput olivat pitkiä ja kokeet tiukkoja, 80% piti olla oikein, jos kokeesta halusi päästä läpi. PT koulutuksen mittaan ihmisiä tippui pois mutta itse pääsin kokeista läpi. Olihan se haastavaa, vaikka liikuntaa oli opiskellut jo kaksi vuotta.
2015 alkoi opinnot olemaan pulkassa sekä samana kesänä päätin ryhtyä yrittäjäksi ja perustin toiminimen.


### Yrittäminen

Yritykseni nimen keksin selaillessani esperanto sanakirjaa. Yhdistin sanat: funkcia ja tumulto, jotka tarkoittavat toiminnallista ja vilinää tai mellakkaa. Sanoista syntyi Funktum, joka kuullosti hyvältä toiminnallisen harjoittelun ollessa lähellä sydäntä. Yrittämiseen lähdin naiivisti takki auki. Jos nyt aloittaisin alusta, tekisin asiat hieman eri lailla. Ajatuksena oli tehdä töitä PT:nä sekä liikuntaneuvojana. Ongelmana oli siinä, että minulla oli aina ollut ajatus ryhtyä yrittäjäksi mutta ei ollut tarkempaa suunnitelmaa tai suuntaa. Aloin yrittäjäksi siis vain siksi, että olin aina halunnut yrittäjäksi. Asiakkaita ei alkuun kauheasti ollut ja tein ensimmäiset kaksi vuotta paljon puutarhatöitä ja liikunnanohjausta alihankkijana. Eräänä päivänä satuin saamaan kyselyn eräältä koululta, jos olisin kiinnostunut järjestämään parkour kerhoa. Otin homman tehtäväkseni ja siitä lähti idea jatkaa kerhotoimintaa. Sain pari koulua innostumaan ja kerhot olivat hyvin suosittuja, menivät täyteen jo parissa päivässä. Kesällä 2016 yritin laajentaa kerhotoimintaa mutta kouluja oli vaikea saada mukaan, kun kerho oli maksullinen vanhemmille. Kaikilla pitäisi olla mahdollisuus osallistua joka on ymmärrettävää. Kerhotoiminta jäi pienelle tauolle ja jatkoin puutarhatöiden parissa. Vuoden 2017 tammikuussa sain idean lähteä tekemään PT:nä töitä Evo nimiselle kuntosali ketjulle. Evo tarjosi yrittäjälle oivan mahdollisuuden tehdä töitä Personal Trainerina. Kerran kuukaudessa maksaa vuokraa kuntosalille ja saa vapaasti tehdä töitä kuntosalilla. Tästä lähtien puutarhatyöt jäivät vähemmälle. Asiakkaita tuli mukavasti ja nautin ihmisten kanssa työskentelystä. Kesällä 2017 tuli soitto koululta, jossa olin järjestänyt parkour kerhoja aikaisemmin. He kyselivät, jos haluaisin jatkaa kerhotoimintaa heidän koululla. Otin homman vastaan ja aloitin uuden kerhon koululla. Siitä innostuneena lähdin taas viemään kerhotoimintaa eteenpäin. Samoihin aikoihin aloin löytämään vastauksia fundamentaalisiin kysymyksiin joihin jo yrittäjäksi ryhtyessä pitäisi tietää. Kysymykset ovat: Miksi? Miten? Mitä? Näihin kysymyksiin vastattua ei Funktum enää ole yritys joka tarjoaa liikuntapalveluita pääkaupunkiseudulla vaan yritys joka on sitoutunut auttamaan ihmisiä voimaan paremmin. Yritys joka vaikutta ihmisten suhtautumiseen liikuntaan. Voimme omalla työllä ohjata lapsia liikunnallisempaan tulevaisuuteen, auttaa aikuisia löytämään liikunnan uudestaan ja pitää vanhusten toimintakykyä mahdollisimman korkealla. Kun lopulta ymmärtää kuinka tärkeää oma työ on, vapauttaa se valtavan voimavaran. Se antaa merkityksen omalle työlle. 

Olen vielä matkan alussa. Tavoitteenani on auttaa mahdollisimman montaa ihmistä voimaan paremmin liikunnan ja hyvinvoinnin avulla.  


{% include contact_details.html %}


